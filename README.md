# Game_of_life_PCPC
 Il Gioco della vita (Game of Life in inglese, noto anche solo come Life) è un automa cellulare sviluppato dal matematico inglese John Conway sul finire degli anni sessanta. Il Gioco della vita è l'esempio più famoso di automa cellulare: il suo scopo è quello di mostrare come comportamenti simili alla vita possano emergere da regole semplici e interazioni a molti corpi.

Si tratta in realtà di un "gioco senza giocatori", intendendo che la sua evoluzione è determinata dal suo stato iniziale, senza necessità di alcun input da parte di giocatori umani. Si svolge su una griglia di caselle quadrata (celle); definita **mondo**. Ogni cella ha otto **vicini**, che sono celle ad essa adiacenti. Ogni cella può trovarsi in due stati: **viva** o **morta**. Lo stato della griglia evolve in intervalli di tempo discreti, cioè scanditi in maniera netta. Gli stati di tutte le celle in un dato istante sono usati per calcolare lo stato delle celle all'istante successivo. Tutte le celle del mondo vengono quindi aggiornate simultaneamente nel passaggio da un istante a quello successivo: passa così una **generazione**.

Le transizioni dipendono unicamente dallo stato delle celle vicine in quella generazione:
* Qualsiasi cella viva con meno di due celle vive adiacenti muore, come per effetto d'isolamento;
* Qualsiasi cella viva co due o tre celle vive adiacenti sopravvive alla generazione successiva;
* Qualsiasi cella viva con più di tre celle vive adiacenti muore, come per effetto di sovrappopolazione;
* Qualsiasi cella morta con esattamente tre celle vive adiacenti diventa una cella viva, come per effetto di riproduzione.

<p align="center">
    <img src="https://github.com/ACupito/Game_of_life_PCPC/blob/main/images/Gol-gun.gif"/>
</p>